¶ Moralite de la mala¬
die de Chrestiente/ a .viii. personnages:
en laquelle sont monstrez plusieurs abuz/
advenuz au monde/ par la poison de pe¬
che et l’hypocrisie des hereticques.
Foy.
Le medecin celeste.
Esperance.
Inspiration.
Charite.
L’aveugle
Chrestiente.
S’on varlet.
Bon oeuvre.
L’apoticaire.
Hypocrisie.
Le docteur.
Peche.
Ceste moralite reprend
Les abuz de Chrestiente/
Celuy qui est en Christ ente
Jamais a la mort ne mesprend.
Y ME VINT¬
MAL A
GRE.
¶ Les noms et accoustremens des
personnaiges de ceste pre¬
sente moralite.
Foy vestue d’une belle robbe blanche/
Esperance/ vestue d’une robbe de violet/
Charite/ vestue descarlate/
Bon oeuvre/ vestu en marchanr honneste/
Chrestiente/ en honneste d’ame/
L’aveugle/ en son paoure estat/
Et le varlet/ pareillement.
Hypocrisie/ vestue en nonnain/
Peche/ par devant vestu de robbe mondaine/
et derriere en habit de diable/
Le medecin/ en habit propre/
Inspiration/ en habit angelique/
Le docteur/ en son estat/
L’apoticaire/ en son estat.
¶ Le docteur commence.
C¬
E ieu moral/ les troys vertus contient/
Cestascavoir la foy/ qui tout soustient
Avec laquelle/ est conjoincte esperance
Et charite: qui de la foy prouient
Chrestiente, par elles se entretient
Faisant tousjours bon oeuvre/ et ne espere en ce
Qui croyt en dieu/ en nul temple n’a souffran¬
De bien qui soit/ car qui a dieu a tout:
Celuy a dieu/ qui a en luy fiance
Prenant en luy tout seul saveur et goust.
Peuple auditeur/ de la moralite:
A bien faire/ par elle es incite
Et advise/ de delaisser tout vice
Et tout orgueil/ et toute iniquite/
Toute luxure/ et immundicite/
Faulx tesmoignage/ aussi toute injustice/
Ire/ et envie/ paresse/ et avarice/
Et tous pechez de par dieu deffendus/
Qui croit cela/ aura grace propice
Par foy/ a christ ayons les coeurs pendus.
Hipocrisie/ qui voit en temps transquille/
Chrestiente vivre par l’evangile/
Suyvant la foy/ espoir/ et charite
Par heresie/ et par raison subtile
La vient tirer hors de l’esprit utile/
Et si l’a faict suyvir charnalite:
Luy promettant d’avoir prosperite
Mais en la fin elle en aura la mort/
Certes il est predit et decrete
Que qui faict mal/ mal luy advinent en sort
Qui a peche/ il doibt avoir recours
A Jesus Christ/ qui est nostre secours
Nostre advocat, et nostre medecin¬
Luy seul guarist/ les aveugles et sourdz
Aller ne fault/ aux hommes na leurs cours:
Car qui si fie/ il sera en la fin¬
Maudict de dieu/ mourant en son venin:
S’il n’est purge des humeurs hereticques/
Par Jesus Christ/ nostre sauveur divin
Car nous sommes/ sans luy pires que eticques.
¶ Nota que la foy doibt preceder/ et Chre¬
stiente venir apres acconpaignee de Espe¬
rance et de Charite/ puis Bon oeuvre.
La foy primo.
Par grace en foy/ sans oeuvres judaiques:
Christ a voulu/ par dictz apostoliques
De ses esleuz monstrer le salut prendre:
Si qu’on ne doibt/ en soymesme comprendre
Que par ses faictzon soit joinct aux reliques.
Pharisiens operateurs iniques:
Par argumens/ et raisons sophistiques
Nont point congneu/ come on doit au ciel tendre
Par grace en foy/ sans oeuvres judaiques.
Or delaissez leurs sentences obliques
Subtilitez/ et songes phantastiques/
jous appliquans/ au divin verbe entendre
Sans doubte avoir/ dengin soit dur ou tendre
Que Christ commande veult faire enfans deifiques
Par grace en foy/ sans oeuvres judaiques/
En son escolle/
Sainct Paul recolle
Que cest de foy:
Or ty consolle.
Tu seroys folle/
Si par la loy/
De pape ou roy/
jouloys sans moy/
Monter a la saincte carolle
Des bienheurez en bel arroy/
Chrestiente aura requoy/
Par seulle foy sans monopole/
Qui ha la foy/ il est le filz de dieu
Et a povoir/ dit Sainct Matthieu:
Dessus la puissance infernalle/
Qui a la foy/ il voumaincq le diable/
Par foy on est justifie/
Et de salut certifie:
Par foy on faict les grandz miracles:
En Jherico les propugnacles/
Sont atterrez/ et confondus.
Ces motz notez et entendus/
On doit par la foy en dieu croire.
Esperance primo.
D’ame affin qu’il te soit notoire
Je suis une attente certaine/
De parvenir au hault domaine/
De Jesus Christ: par ses merites/
Car par moy les cieulx tu herites/
Et es receve avec l’espoux/
Non pour avoir tue les poux/
Ains par avoir seulle esperance/
En ung seul dieu/ qui par clemence:
S’auve les filz delection.
Charite primo.
De charite Paul ad Timotheum
jous a descrit la diffinition
Elle est (dit il) fin du commandement
D’un coeur tout pur/ sans vivre feintement
Ayant la foy/ pour sa fondation.
Avoir en dieu ferme dilection/
Et au prochain/ sans faire election
Cela prouient en vous ceriainement/
De Charite.
Charite est la consummation
Des bonnes loix/ et droicte intention:
Car tu ne dois point faire aucunement
A ton prochain/ cela que nullement
Tu ne voudrois/ n’est ce pas la raison
De charite/ et sa description?
Charite donne/
Et si pardonne
Parfaictement:
En dieu ordonne/
La chose bonne/
Non pour payement:
Mais simplement/
Et purement/
Le sien aux paoures abandonne:
En leur en donnant largement/
Sans distinguer l’habillement
Charite a tout bien consonne.
Bon oeuvre primo.
On ne congnoist a la robbe personne/
Pourtant/ ie ueulx dire ma qualite
Escoutez moy/ et que mot on ne sonne:
Bon oeuvre suis ensuyvant charite/
Pour bien faire/ ie nay lieu limite
Ne temple/ ne habitz/ ne estat/ vin/ ne viandes
La foy me faict servir en verite
Et en moymesme/ elle faict choses grandes:
S’obriete destruict langues friandes/
Humilite les orgueilleux habitz/
Et continence/ abolist les galandes/
Et les galans/ qui font des gros rabis.
Chrestiente.
Moderateur de paradis
Grace vous rendz des nobles dames/
Que vous avez icy transmis
Pour me regir sans nulz diffames/
La foy heretiques infames
Destruict/ par la vertu divine.
La foy monstre les grandz blasphemes/
Et les reprent par sa doctrine/
La foy nous faict ung dieu congnoistre/
Et esperance/ en luy fier.
Charite nous faict apparoistre/
Comment on le doibt seul aymer/
Allons ceans nous reposer
En regardant dedans ung livre.
Docteur/ uveillez nous exposer
Quelque bon mot se estes delivre.
¶ Icy entre en une tente/ et le docteur
parle/ et dit.
Le docteur.
Soyez prudens ueillans en oraison
Et envers tous observez charite:
Car charite/ coevure de sa toyson
Le grand nombre/ de nostre iniquite
Qvand vous verrez/ le temple de adversite/
Hospitalliers soyez a voz prochains/
Nourrissez ceulx de famine prochains/
Administrans vostre bien transitoire:
Faictes honneur aux seigneurs souverains/
Et si donnez a dieu l’honneur et gloire.
Servez a luy seul/ en toute saison/
A ce faire/ nul jour n est limite
Nulles places/ aux champs/ a la maison/
◊◊◊◊◊ostre oraison soit faicte en verite/
D’esprit/ de coeur/ et de fidelite/
Et par espoir: estans du tout certains
Que dieu nous ueult donner ses bienshaultains
Meilleurs que n’est nostre oeuvre meritoire/
Faictes doncques comme firent les sainctz:
Et si donnez a dieu l’honneur et gloire.
En oraison/ ostez le long blason:
Levans voz mains en toute purite
A ung seul dieu/ plus sans comparaison
Doulx et bening/ que vostre infirmite
Ne peult penser: car par benignite
Il abolist les pechez des humains/
Croyans en luy/ laissans faictz inhumains
Il ne quiert rien de vostre territoire
Tant seullement/ laissez desirs mondains
Et si donnez a dieu l’honneur et gloire.
Chrestiente/ purgez voz cas villains
Par foy en Christ: apres ce purgatoire
Amendez vous/ de tous pechez forains
Et si donnez a dieu l’honneur et gloire.
Gardez bien tout le decalogue/
Qui ne contient que ung monologue
Cest d’aymer dieu plus que soymesme/
Et se garder qu’on ne desrogue/
A son vouloir: pour tout prologue
Tu aymeras en dieu/ ton proesme
Luy donnant pasture/
De saincte escripture:
Qui n’en aura cure/
Par Sainct Paul ie vous en asseure/
Qui vault pis que payen.
Tu es la facture/
Et la creature/
Prompte a pourriture/
Par peche ne te desnature
Et tu auras tout bien.
Tu ne doibtz nul autre adorer:
Fors que ung seul dieu/ et l’honnorer
Cela il veult avoir de toy/
Il te fault six jours labourer/
Et au septiesme reposer/
En exerceant oeuvres de foy.
Honnore ton pere/
Cest grand vitupere/
De mal faire a mere/
Cil est digne de mort amere/
Qui transgresse la loy.
Meurtre ne doibs faire/
Ne mentir pour plaire/
N’aussi pour desplaire/
Si ne ueulx griefvement meffaire:
A l’encontre du roy.
Garde toy bien d’estre larron/
Et de paillarder en facon¬
Qui soit/ convoytant fille ou femmes
De ton prochain/ ou sa maison/
Cest contre dieu/ et la raison.
Ceulx qui le font/ ilz sont infames:
Et de dieu maudictz/
Escoutez mes ditz/
Qui veult paradis
Avoir/ il doibt garder ces dix
Commandemens/ et observer:
Sans nulz contredis/
Mais les estourdis
Par leurs faulx addis
oeuvreeullent bailler nouveaux edictz/
Et aux sainctz escritz adjouster/
Chrestiente/ tu doibtz noter:
Que l’escripture est suffisante
De te sauver: sans autre attente:
Delaisse donc l’humain scavoir/
Si tu ueulx de dieu grace avoir
La Bible contient tout cela.
Hypocrisie primo.
Jay tout maintenant ouy la/
argent grand prescheur de parabolles/
Il vient tout nouveau des escolles/
D’estudier en saincte Bible:
Mais ie feray tant par Sainct Gille
Que chrestiente me croyra/
Et autre que dieu seruira/
En adorant plusieurs images/
Il me fault avoir deux visages:
Lung pretendra sainctete/
Et l’autre toute faulsete:
Ainsi soubz la couleur de bien/
Je paruiendray a mon moyen/
Je scay tout par coeur mes logiques
Et mes fallaces sophistiques/
Pour bien tromper il n’est que moy/
Tout droict a elle ie men voy
y me fault faire bonne nicque.
Peche primo.
Je suis peche faulx et inique
Qui de paradis fis tomber/
Grand part de nature angelique.
Eve et Adam ie fis pecher/
Ce que leur fut vendu bien cher/
Car par moy il est faict mortel/
Je suis se voulez regarder/
Derriere laict/ et devant bel.
A d’amner les gens ie mapplique/
Car ie faictz a tous transgresser
La saincte loy evangelique/
Que plusie pardonne ont voulu glosser/
A leur proffit/ et commenter:
Pour faire aller d’ame Isabel
Quelque vieil image adorer/
Derriere laict/ et devant bel.
Jay des suppos de la menique
Gens qui sont sang leur dieu aymertiennent
Lung est larron/ l’autre heretique
Ou hypocrite/ remply d’amer¬
Je ne ueulx nul que moy blasmer/
Je suis tout tel qu’est ung tombel/
Son me vouloit bien contempler
Derriere lect/ et devant bel.
Hypocrisie.
Je ueulx vestir ce gris mantel/
Pour aller voir Chrestiente/
Long temps ya que jay este
En ma maison/ sans voir les gens
Il me desplaist des entregens/
Que font la foy et Esperance/
Et Charite: car en plaisance
Chrestiente vit avec elles/
Il me fault user de cautelles/
Mais toutesfoys il fault que face¬
Tout soubz couleur de ciche face¬
Je prescheray d’humilite/
Pour l’induire a perversite.
Je prescheray contre avarice/
Mais ie seray tenante et ciche.
Je prescheray contre luxure/
Mais ie seray pleine dordure.
Je prescheray paix et concorde/
Mais ie vivray en grand discorde.
Je prescheray qu’il fault donner/
Et si seray sans rien bailler.
Je prescheray les usuriers/
Et si auray bledz en greniers.
Je prescheray contre l’yvrongne/
Et si auray la rouge trongne.
Je prescheray contre homicide/
Et si luy bailleray subside:
En ce faisant ie abuseray
Chrestiente/ et tromperay:
Voyla que faict Hypocrisie.
Chrestiente.
Il m’est venu en fantasie
D’aller jouer ung peu aux chrestienps.
Hypocrisie.
Or est il maintenant le temps/
De la Chrestiente seduire/
Car ie la ueulx par moy conduire
En l’attirant a ma chordelle.
Hola/ ie voy la le corps d’elle/
Il l’a fault aller salver.
Jesus Christ vous uveille sauver:
Chrestiente/ dame et maistresse.
Chrestiente.
Certes pour sauver/ le maistre est ce:
De luy tout seul prouient salut.
Hypocrisie.
Ce mot la/ n’est point absolut/
Il nous fault bien des advocatz/
Comme l’on voit chez les prelatz/
Ou chez les roix/ en leurs grandz cours.
Chrestiente.
Jusques icy javoye tousjours
Creu et pense que ce fut Christ.
Car en Sainct Paul il est escript
Qu’il est le seul mediateur.
Hypocrisie.
On doibt avoir ung confesseur/
Et des images au monstier/
Lesquelles il fault adorer¬
Sur peine d’inobedience.
Chrestiente.
Je pensoys en ma conscience/
Qu’il ne fallut avoir figure
Ne image de la creature:
Puis que dieu l’avoit defendu.
Hypocrisie.
jous n’avez point bien entendu
Ce passage/ qu’il fault glosser.
Chrestiente.
Mais l’antechrist (ce fault noter)
Doibt corrompre les escriptures
En les glossant aux aventures/
◊◊◊◊◊ostre vie me faict vous croyre.
Hypocrisie.
Je ne vous ay point dit encore
Plusieurs choses que nous ferons.
Car noz biensfaictz nous donnerons
Prenant argent pour nostre vie.
Chrestiente.
De vous ouyr jay grand envie/
Mais ce sera une autre foys.
Hypocrisie.
Je ne mange rien que des pois/
Car ie veulx pour tous meriter.
Chrestiente.
A dieu/ ie men voys mediter/
Je ne scay qu’il men advisendra.
L’aveugle.
Helas qui me confortera/
Helas qui me presentera
Quelque petite aulmosne:
Helas qui mestrenera:
Et mon ame pour luy priera
Que dieu bonne sante luy donne.
Je crie et blasonne:
Je hue et sermonne/
I ay beau sermonner
Il nya personne/
Qui son coeur addonne
A rien me donner.
Il ne tient point a jargonner/
De braire les passans estonne
Quelcun entende a ma priere?
Je ne voy couleur ne l’umiere
Et n’ay forme de yeulx au visage.
Mes amys voyez ma maniere:
Je crie devant et derriere/
Pensant y trouver advantaige:
Est il don ne gaige/
Que pour mon language/
Je puisse conquerre?
Je tiens cy mesnage
Au meilleur passage/
Qui soit sur la terre:
Mais ie ne scay plus qui requerre/
Car ie n’y congnoys fol ny sage
Helas/ a ce paoure homme: he?
Aveugle suis mal fortune/
jeveillez quelque chose donner
Mes amys: ie nay que disner
Departez moy quelques morceaux.
Le varlet.
Je regarde sur noz drappeaux
Son y a iecte quelque maille/
Oy/ tantost: baille luy baille
Il ny a denier ne demy.
L’aveugle.
argent paoure homme n’a point d’amy/
Il ne si fault ja trop attendre.
Le varlet.
He? uveillez vostre main estendre/
Sur ce paoure homme qui ne voit goutte.
L’aveugle.
A ce mur/ ame ne mescoutte:
Ma teste pour neant se combat.
Bon oeuvre.
Mon amy sans nul debat
Nattendez plus/ il nya ame
rieenez tantost/ mais que ma dame
Soit de son esbat retournee.
Chrestiente.
Helas est il femme de mere nee/
Plus fortunee/ abbatue et remise
Que moy? l’as non. Je suis nuyt et journee/
Importunee/ estrangement menee/
Abandonnee/ a grandz maulx et submise.
Las? suis ie mise/ ainsi par chose omise/
Ou coulpe admise/ encontre mon sauveur/
Je sens en moy une tres grand chaleur.
Quelle valeur/ qu’elle sante/
Quelle couleur/ qu’elle beaulte/
Ay ie eu: qui suis Chrestiente
De Jesus christ instituee?
Pour valeur/ malheur/ paourete/
Mest venue: et en verite
Je suis comme a demy tuee.
Peche.
Ha? que vous estes abusee
D’ainsy penser estre malade:
jous n’estes palle/ ny usee
Mais forte/ fresche/ saine et radde/
Ne soyez plus cy amusee
A faire en ce point la couvade:
Allons aux champs sur la rousee/
Nous rafreschir d’une salade.
Chrestiente.
jous me chantez estrange aubade/
Qui dictes que ie n ay nul mal.
Peche.
Non, vous feriez une gambade
Ce n’est qu’ung sommeil anormal.
Chrestiente.
Toutesfoys/ si suis ie fort fade
Pour courre a pied ou a cheval/
Je ne puis aller longue estrade/
Il faut reposer en ce val.
Peche.
Nous penserons du principal/
Cest de rafreschir noz gorgettes:
Le buyssonnet nous fera pal
Et mangerons des herbelettes.
Chrestiente.
argentoz parolles sont tant doulcettes/
Que mon mal my font oublier:
Et suis d’auis soubz ces branchettes/
Esbatemens multiplier.
Peche.
Je men ueulx aller emplier
A faire une salade nette:
Et tandis vous uveil supplier/
De me attendre ma mandonnette:
Je vous feray ung plat honneste/
Subit a deux filz de cotton.
Chrestiente.
Je vous attendray seullette/
En cueillant quelque violette/
Fleurette/ rosette/ ou bouton.
Peche. seorsum.
Au gouffre ardant du terrible Pluton/
Cruel luton/ faiz sejour domestique
Iy entre et sors/ faulsement a bas ton:
Et prens baston/ duquel souvent bast on/
Flameng/ breton/ meurtrier/ et heretique:
La ie frabrique/ oeuvre diabolique/
Et si m’applique/ en yver et este/
A faire mal a la Chrestiente:
ieoicy de larchenicq/
ieoicy du riagal.
ieoicy venin d’aspicq.
ieoicy poison esgal/
A cil que hannibal/
Beut quand il se deffit.
Cest ord venin sera confit/
Avec ceste orde platellee:
Ainsi sera a mon proffit
Chrestiente ensorcellee.
Le medecin primo.
Medecin suis/ duquel la medecine
Remede insigne/ est aux medecinez.
Medecin suis/ qui langueurs medecine/
Et me designe: aux bons armez de signes/
Non de racine/ aincoys de mesdictz signes.
Homme cy naiz/ qui estes designez
Tournez icy voz coeurs/ yeulx/ bouche et
Je suis le seul medecin des humains. (mains
Pour recipe/ drogue/
Jullet sur ou rogue/
Sirop/ bollus/ casse
Au mal qui desrogue:
Rien ie ne prorogue
Que ma sante et grace.
Qvand le premier homme a mal samordit/
Et qu’il mordist/ au fruict dont se repent:
Langueur et mort/ son corps et ame ordist
Mal l’hardist/ et venin le mordist
Que luy ourdist/ le venimeux serpent:
Encores pend ce poison en larpent/
Lequel despend Dadam le premier homme/
Qvand le serpent envenyma la pomme.
Le venin actif/
Froit/ aspre et hatif¬
Tost l’empoisonna:
Si fut maladif/
Infime et tardif:
Dont grand poix on a.
Mais pour donner aux hommes guarison/
Contre poison venimeux et mortel:
En temps preveu/ et certaine saison/
De ma maison/ ou sont biens a foison/
Suis pour raison venu au bas hostel:
Dieu immortel/ me fiz homme mortel/
Soubz le martel de passion tresdure:
Pour reguarir l’homme de toute ordure:
Jen fays seul la cure/
Par mon sang le cure/
La boitte est mon corps:
Duquel ouverture
On fit par fracture/
Dont la creature
Doibt avoir recors.
Or voy ie aux yeulx misericors
Chrestiente/ en grand danger:
Car peche la va l’aidanger
Et mettre ses membres discors/
Il l’a fault a cris et a cors
De cest accident esloingner.
Inspiration/ sans targer
Allez voir la Chrestiente.
Inspiration.
Sire/ qu’elle necessite
A de moy vostre bien aymee
Chrestiente/ tant renommee
Par tous les climatz du monde.
Le medecin.
Elle est en danger d’estre immunde:
Besoing a dinspiration
Contre la conspiration/
Que peche luy procure et cause.
Inspiration.
Peche, voire, et a quelle cause?
jous estes le vray productif
De chrestiente/ et sans pause
La serez tousjours protectif.
Le medecin.
Son nom est ung derivatif
De mon nom: car chrestienstiente
argent de Christ son vray primitif/
Donc en son nom/ est Christ ente:
Chrestiente/ en l’unite
Foy et bonte/ de Christ procede:
Mais elle perd sa dignite/
Qvand par son peche elle excede.
Inspiration.
Il y fault donc mettre remede/
Mais dont vient l’inconvenient:
Le medecin.
Scavez vous dont ce mal luy vient/
Cest une ignorance moult griefve/
Qui l’oeil de la teste luy criefve:
Cest a dire l’entendement.
Il ya desja longuement
Que Chrestiente est debile/
Et a bien faire mal habile/
Et de faict/ ung temps a este
Quelle a congneu sa paourete:
Mais peche par vaine plaisance
Luy a oste la congnoissance
De son mal/ et jacture amere:
Parquoy ignorance la mere
De tous erreurs/ luy faict sembler
Que aucun mal ne la peult grever:
Et si est presques au tres bien.
Inspiration.
Cest donc pour venir pas a pas
Au profond des crimes enormes:
◊◊◊◊◊eu que pechez qui sont difformes/
Plaisent tant a la creature:
Et que la hardie infracture
Des sainctz commandemens de dieu:
N’est point poisee/ et si a lieu
Sans remors/ sang mode/ et sang craincte.
Le medecin.
Chrestiente est pres esteincte/
Par peche/ et doulx blasonner
Lequel s’en va l’empoisonner/
Du grief venin d’ambition:
Pour ce sans dilation
Jectez sur le venin hatif
Le doulx sirop preparatif/
Lequel est pour son efficace/
Nomme preveniente grace/
Car par luy gardee sera.
Inspiration.
Tout le mieulx que faire on scaura
argentostre vouloir sera parfaict.
Peche.
Ca de par le diable cest faict.
Quel brovet? quel ord tripotage?
Il ne fault sinon ce potage
Pour empoisonner tout le monde:
Or n’est il sur la terre ronde/
Enchanteur/ sorcier/ triacleur/
Magicien/ divin/ jangleur/
Qui aist triacle ou mistridacq
Puissant d’empescher le dacq/
De mort que ce venin procure.
Or ca mamye prenons cure/
joicy bien pour vous adoulcir
Mangez d’onc pour vous rafreschir:
La viande est plaisante et nette.
Chrestiente.
Le plat est beau/ cler et honneste/
Les herbes sont belles a l’oeil/
Jen voy manger tout a mon uveil
Et y employer ma vertu.
Inspiration.
Ha/ paoure femme que feras tu?
Qvand ce morceau morderas/
A toy la mort amorderas/
Nen mange pas si tu es sage.
Peche.
jous menmentez travers le visage
Allez ailleurs faire caquet/
joulez vous troubler le bancquet
Ny pensez point elle rasotte:
Mamye/ ce n’est que une sotte
Parlant par follie et envie.
Inspiration.
Gardez bien sur vostre vie
D’en manger/ ce sont mors soubdaines.
Peche.
Et ce sont voz fiebures qu’artaines
Qui vous puissent les reins sangler/
Mamye/ laissez la jangler
Mangeons quand le temps est appoint.
Inspiration.
Ha? non faictes n’en mangez point
Gardez bien d’en mettre en la bouche/
Autant que la vie vous touche:
Si vous en mangez/ vous mourrez
Si vous le laissez vous vivrez/
Essisez la vie ou la mort.
Chrestiente.
Mais vous me desconseillez fort,
Quel mal men peult il advenir
D’en manger/ si ie ueulx fournir
A mon appetit: ce me semble
Que n’en debvez noiser ensemble
àeu que de rien ne vous compette/
Le plat est beau/ et jen appette:
Lherbe est belle a l’oeil/ tendre au doigt
Par ainsy inferer on doibt
Quelle a bon goust et savoureux/
Puis mon coeur en est amoureux:
Pourtant certes jen mangeray.
Inspiration.
Ha non?
Chrestiente.
Et si/
Inspiration.
Non/
Chrestiente.
Si feray/
Jen suis toute deliberee.
Inspiration.
Griefvement en serez navree/
Si dieu ny met prouision
Croyez a l’ inspiration/
Que vostre bon dieu vous envoye.
Chrestiente.
Or allez tousjours vostre voye/
Je voy manger ce gros morceau.
Inspiration.
Il fault espandre le vaisseau
Du preservatif tout a coup.
Peche.
Je croy qu’elle est prinse a ce coup/
Plus ny fault fillet ny aguille/
Coulleuure/ ou limonneuse anguille/
Ne fit onc mais si beaulx saulx
Quelle aura aux premiers assaulx/
Car ie l’ay mise en mal estat/
Chrestiente.
Le coeur pres l’estomach me bat:
Mon chief fend/ mon fiel boult en ire:
Je ne demande que debat/
Le coeur pres l’estomach me bat.
Mes mains entre elles font combat/
Les cheveulx de mon chief ie tire:
Le coeur pres l’estomach me bat/
Mon chief fend/ mon fiel boult en ire.
Hypocrisie.
Il vous fault aller d’une tire
En voyage a sainct Mathelin/
Je croy que cest sainct Avertin/
Faictes chanter pour vous la messe
Du sainct esperit: ma maistresse
Faictes aussi une neufvaine/
Et si ieusnez la triollaine/
Et les vendredis blancz de l’an/
Il fault aller a sainct Aignen¬
Pour vostre tigne/ et a sainct cler
Pour vous faire revoir plus cler/
Pour bon vous conduire en la voye:
Faictes chanter de saincte Avoye/
Et paour d’avoir le coeur amer/
Faictes chanter de sainct Omer/
Pour voz dentz a saincte Apolline
Elle vous sera moult benigne/
Je vous prometz que vous aurez
Sante/ et guarie serez
Par le moyen de leurs miracles.
Le docteur.
Delaissez la tous leurs musacles/
Car pour avoir parfaict secours
Chrestiente/ vaten et cours
A Jesus christ vray medecin.
Dequoy te sert sainct Avertin/
Sainct Dominique/ et Sainct francoys?
D’oncques des sainctz ne feras choys/
Pour te sauver/ ou te guarir
Trop bien leurs vertus doibs suyvir
Rivantz comme eulx, s’ilz ont bien faict:
Croy que Jesus a tout refaict:
Et que les sainctz ny ont povoir/
Dieu est assez fort de pourvoir/
Ses seruiteurs/ sans avoir ayde.
Chrestiente.
Ha la teste/ a l’ayde/ a l’ayde/
Les espaules/ les bras/ et reins/
Les piedz/ les jambes/ et les mains/
Helas ie ne scay plus que faire/
Na qui aller: pour me reffaire
Je uveil avoir des medecines.
Hypocrisie.
Prenez de plantain les racines:
Prenez aussi de la fougiere/
argent tout seul grain/ il n’en fault guaire:
Du poulliot/ de la vervaine/
Et mettez tout dessus la veine
Du bras gauche en forme de croix/
Ne passez point le nombre a troys/
Et la laissez la par neuf jours:
En la cueillant faictes sept tours/
Dictes cinq foys Pater noster/
Agyos/ Otheos/ Sother/
Il ny fault fil du sabmedy
Apres disner fille/ nourdy/
Et pour mettre la chose a fin/
Il fanlt dire Berithifin/
jous aurez en cela fiance.
Bon oeuvre.
Ayez en dieu vostre esperance:
Car il est seul qui peult guarir/
Son va le medecin querir/
Baillant quelque petite drogue/
Cela a dieu point ne desrogue:
Presuppose que l’on commette/
Le tout a luy: non a commette/
Ny a planette/ ou influence/
Ny a quelque folle creance.
On peult bien medecine prendre/
Sans d’elle son salut attendre:
Il fault de medecine user
Comme non usant/ et viser
Que dieu regit/ et tient la vie¬
Entre ses mains.
Chrestiente.
J’ay prins envie
Puis que les sainctz ne me font rien/
Avicenna/ ne Galien/
D’aller parler a ung devin:
Qui me dira de l’ord venin.
Toute la vertu et n’ature.
Le docteur.
Cest contre la saincte escripture:
Chrestiente/ ou tes tu mise?
Dieu le deffend de par Moyse
Au livre du Deuteronome.
Chrestiente.
Je iray au grand pardon a Romme/
Pour avoir l’absolution/
Et pour la satisfaction
Je donneray de l’or au pape.
Le docteur.
Voyla comment peche te attrape:
Qui te mect hors de ton salut/
Pour ung ducat/ pour ung salut
Tu croys avoir remission/
Mais tu vas a d’amnation:
Plus fort que ceulx de tartarie.
Chrestiente.
Je urle/ ie brais/ ie plains/ ie crie/
Je me affoiblis/ et n en peux plus/
Mon corps est lasse/ au surplus/
Je ne puis pied ferme tenir/
Ne sus jambes me soustenir/
D’ont ie chez en ma passion.
Inspiration.
Jay de vous voir compassion:
Chrestiente/ ma soeur/ ma mye?
Chrestiente.
Qvoy/ a faire de l’arquemye/
Je m’en vouldroye bien mesler/
Jen ay ouy souvent parler/
Mais en nul temple ie n en vis point.
Inspiration.
Je croy que ne mentendez point
Chrestiente/ ma doulce soeur/
Je scay ung medecin fort seur
Qui bien vostre mal guarira.
Chrestiente.
Bien/ son le voit on luy dira
Que droit s’en voise a la boyteuse.
Inspiration.
ieoicy une chose piteuse/
Chrestiente sans fiction
N entend plus inspiration/
Elle n’a plus de charite/
De foy/ despoir/ de verite/
Tant est oubliee de sens:
Il vault mieulx a ce que ie sens
Me retirer pour son moleste/
Devers le medecin celeste:
Car luy seul a ce peult pourvoir.
L’aveugle. Pausa.
Dame ie suis venu pour voir
S’il vous plaira/ en Jesus christ
Me donner du pain ung petit/
Car appetit jay de manger/
Je ne puis plus mon pain gaigner:
Du pain pour dieu pour me resourdre.
Le varlet.
Chrestiente est toute sourde/
Crions bien hault pour le potage.
L’aveugle.
Du laict caille/ ou du franc/
Ou ce qu’il vous semble bon estre.
Le varlet.
Helas mon dieu/ ie vouldroys estre
En paradis avec vous.
L’aveugle.
Pour Jesus christ/ secourez nous
Helas/ nous mourrons par famine.
Chrestiente.
signifioyez qu’il nous faict l’ayde mine
Ce belistre retors vilain/
Oy/ ie luy donneray mon pain/
Et mon argent/ a ce caymand:
Dehors/ dehors villain/ meschant/
jous venez cy pour truander/
Et pour mon argent demander/
Je l’ay voue en aultre lieu/
A saĩct Claude et a saĩct Matthieuz:
Cest pour en faire une neufvaine/
Ou pour chanter ceste sepmaine/
Pour aller en pelerinage/
Ou pour en faire ung bel ymage/
Ou pour payer ma confrarie.
L’aveugle.
Bouche ne scauroit assez dire/
La douleur et le grand martyre/
Que ie seuffre cy en presence:
Chrestiente tu es la pire/
Qui soit/ tu voys bien que iexpire
De paourete et de souffrance:
Helas doulce amye/
Jesus dist il mye
Roms ton pain et mye/
A la paoure gent affamye
Cest son commandement.
Pour estre a Complie/
Tu nas accomplie
La loy: Or te emplie
A me donner ie te supplie/
Du pain ou de l’argent.
Le varlet.
Me laissez vous ainsi mourir/
joulez vous plustost subvenir
A ces moynes fors et puissans/
jous voyez bien qu’ilz font bastir
Les grandz palays: sans revestir
Les paoures nudz/ et languissans.
Ilz ont pierrerie/
Et orfaverie/
Pompe et braguerie/
Ornementz faictz de broderie
Pour revestir du boys:
En pleurant ie crie/
Ma robbe est pourrie
Mais nul ne me prie/
Car leur charite est perie/
Cest contre les divines loix.
L’aveugle.
A ce grand jour du iugement/
Dieu senquerra premierement
Des oeuvres de misericorde:
Si les avez faictz sainctement/
Donnantz aux paoures franchement.
Il ne arguera nul de sa chorde/
De religion/
De missation/
De procession/
Aincois de miseration:
De la faire soyez recors
Sans election/
De profession/
Ou de nation/
D’onnez nous donc refection/
Pour soustenir ce paouvre corps.
Chrestiente.
Meschant coquin/ vaten dehors
Me viens tu cy crucifier/
Du mien ie ueulx edifier/
Dedans l’eglise une chappelle.
L’aveugle.
Devant Jesus christ i en appelle:
Car il est dit par Salomon
Que du mauvais l’offrande/ et don¬
N approuve point le seigneur ample:
Nous paoures gens sommes le temple/
De Jesus christ/ se dit sainct Paul.
Le varlet.
Doncques premiers nourrir nous fault/
Cest la raison.
L’aveugle.
N’oubliez pas/
De nous donner pour le repas
Du pain/ ou ung petit denier:
Ne nous uveillez rien d’enyer/
Pour Jesus sans plus.
Chrestiente.
Cest cela/
argent d’enier cy et l’autre la/
creaturerayement sainsi les departoye
Tost paoure comme toy seroye/
◊◊◊◊◊aten hors de devant mon lieu.
L’aveugle.
A dieu vous dis/ ma dame a dieu:
Qvand ie n’auray de vostre pain
Je n’ay point paour mourir de fain:
Chrestiente en bragueries/
En beaulx habitz/ et pomperies/
D’espend le sien a grand foison/
Fermant aux paoures sa maison/
Ce n’est point la loy de Jesus:
Allons varlet/ allons/ sus/ sus.
Inspiration. Pausa.
Sire/ ie revis pour scavoir
Sy on pourroit faire ravoir
A Chrestiente guarison/
Le medecin.
Demande elle que la poison¬
De son peche/ luy soit ostee?
Inspiration.
Elle est si fort empoisonnee:
Quelle n’a plus d’entendement.
Le medecin.
La grace avoir premierement
Luy fault/ et vouloir luy donner/
Et bon coeur/ de la demander.
Car l’homme ne peult nul bien faire/
Se l’esperit ne luy faict faire:
Retiens cela/ et ten remembre.
Inspiration.
Elle se destruict membre a membre/
Cest pitie de la voir d’estordre:
Sision subit on ny met ordre/
Il mest advis qu’elle mourra.
Le medecin.
Non fera/ elle vivera
En ce siecle et en l’autre monde:
Et combien qu’elle soit immunde,
Par peche en plusieurs suppos/
Elle aura une foys repos:
Et si n’est sans grace/ et sens: ains
Tousjours elle a des membres sains:
Pose que soit en petit nombre/
Et qu’on ne les congnoit pour l’ombre/
Et la merveilleuse abondance/
Des membres mis en doleance,
Car pour ung membre sain: ie dis
Quelle en ha des malades dix/
Et pour dix membres en sante:
Elle en a cent en verite/
Qui sont en merveilleux martyre.
Inspiration.
Ha mectez y remede sire:
Je scay bien qu’en chrestiente/
S’il est ung homme en charite/
Envers dieu bon et gracieux/
Qu’il en ya dix vitieux:
Et pour dix bons au temps present/
Des mauvais on en verra cent:
Mais guarissez la maladie.
Le medecin.
Affin que le vray ie vous dye/
Je ne la ueulx point delaisser/
Que incontinent ie n’estudie
A son accident abaisser:
Mais premier il conviient penser/
De luy donner aucun repos:
Combien qu’il faille despencer/
Affin qu’elle entre en bon propos:
Pour faire donc ses sens compos/
A congnoistre son mal actif:
Baillez luy en pintes ou pos/
Ce doulx ivllep preparatif/
Il est fort et penetratif,
Et par sa vertu elegante/
Esmouvera en cas hatif¬
Toute la matiere peccante.
Inspiration.
Jay une fiolle fringante/
Pour mettre ceste liqueur belle:
Je luy porteray ie men vante/
Mais comment est ce/ qu’on l’appelle?
Le medecin.
Apoticaire n’en a telle:
Car elle est en foy permanente/
Et tous les pechez elle expelle
Cest ma grace justifiante.
Inspiration.
Grace? ca donc que ie la sente:
Grace/ dea cest ung mot tresbeau.
Le medecin.
Par elle tout peche sabsente
Cest pour conforter son cervean.
Inspiration.
Mais s’elle est mise en son resveau/
Et l’unaison advertineuse:
El n’en prendra/ non plus qu’ung ueau/
Dont ie ne seray point joyeuse.
Le medecin.
Ne soyez de cela doubteuse/
Il fauldra que maulgre ses dentz
Prenne la grace vertueuse/
Pour guarir ses maulx evidentz:
Son corps a si grandz accidentz/
Et en ses propos est si restraincte/
Que luy entonnerez dedans
La grace: et l’aura par contraincte/
Et puis a la premiere atteincte/
Selle d’ort/ ce sera bon signe:
Et selle est de la grace emprainctes/
Apportez moy de son urine.
Inspiration.
S’elon vostre ordonnance digne/
Elle aura grace.
Le medecin.
Or ny faillez:
Et combien que peche se indigne/
Maulgre luy grace luy baillez:
Ce n’est du uveillant ne courant:
Mais cest de dieu/ grace faisant/
Lequel attend en patience
Chrestiente a penitence.
L’aveugle.
Mon varlet?
Le varlet.
Hau?
L’aveugle.
Mon varlet?
Le varlet.
Hau?
L’aveugle.
Tu nes qu’ung fol/ par Sainct Micheau
Mal endoctrine et appris:
Tu ne vaulx rien.
Le varlet.
Cest petit pris:
Pour quoy maistre/ ne vaulx ie rien?
L’aveugle.
Tu me dis hau? entendz tu bien/
Qvand ie te appelle mon varlet:
Ditz moy mon maistre/ que vous plaist?
Faisant honneur dieu le commande.
Le varlet.
Mais beau sire/ ie vous demande:
Dequoy vous seruira cela/
jous ne voyez ne ca ne la/
Que scavez vous/ si mon chappeau
Est en ma main/ ou au couppeau
De ma teste/ quand a vous parle:
Je suis couvert/ de paour du harle/
jous fault il faire/ tant d’honneur.
L’aveugle.
Non point pour moy: mais le seigneur
La dict/ cest son commandement
Qu’il fault garder songneusement:
Honnora personam senis/
Entendz tu bien/ mon tres cher filz
Et coram cano capite/
Consurge/ par humilite.
Rotte bien donc ces beaux proverbes.
Le varlet.
jous avez tousjours tant de verves:
Comment osez vous caquetter
De Salomon: allons quester
Et vous taisez de l escripture/
jous en aurez malle adventure/
D’en tant parler quelque matin.
L’aveugle.
Celuy est bien chien matin/
Qui ne scait point la saincte loy/
Et les commandementz du roy/
Le vieil et nouveau testament:
Auquel on congnoistra comment
Nous sommes faictz enfans de Christ.
Le varlet.
jous n’avez point le sainct esprit/
Pour la glosser comme homme sage:
Entendons daller en voyage
A Randosmes pour vostre veue.
L’aveugle.
Lescripture doibt estre ueve/
Par tous ceulx qui la veullent croyre:
Tu ne me feras point accroire
Que la saincte larme a Randosme/
Puisse rendre la ueue a l’homme.
I aymeroys mieulx mourir aveugle/
Ou labourer ainsi qu’ung beugle/
Que estre guary de telles larmes.
Le varlet.
Si les jacopins/ ou les carmes/
Les cordeliers/ ou les bons homs/
jous avoient en leurs prisons/
jous desdiriez ceste sentence/
Ou vous seriez mis en sentence/
Par excommunication/
Ou brusle sans remission:
Car cest a l’encontre des droictz.
L’aveugle.
Jay ouy lire en maintz endroictz
De l’evangile/ et en vray texte/
Que Jesus Christ dit et proteste:
Que ceulx qui croiront a ses dictz/
Jecteront les diables mauldictz
Dehors des corps/ et guariront
Tous les malades/ et iront
Les boyteux droictz/ l’adres sanez/
Les aveugles illuminez/
Mais ie n’ay point ouy parler
Qvon soit guary pour s’en aller
A saincte l arme en vandosmoys:
Il est bien vray que si tu croys
En Jesus christ de bon courage:
Qu il fera en toy tel ouvrage/
Que tu feras passer les montz
Par la vertu de ses sermons.
Je n’ay que faire des papistiques/
Qui ont presche pour leurs practiques/
Que ung lieu est plus saĩct que n’est l’autre:
Ou que ung ymage faict de peaultre/
A le povoir de miracler:
En l’evangile est mis a cler:
Qui vous dira que Christ est la/
Ne croyez nullement cela:
Il dit a la Samaritaine/
Qui ne luy fault en la montaigne/
Nen Hierusalem adorer
Tant seullement: aincois orer
Et prier ung seul dieu par tout.
Si a mes dictz tu donne escout
Dieu est esprit qui quiert avoir
Adorateurs faisans debvoir/
En leurs espritz/ non en voyages
Nen painctures/ ny en ymages:
Et puis le croyant ne ueult signe
Tant soit il grand/ noble et insigne:
Mais il se tient du tout a dieu/
Lequel par foy trouve en tout lieu.
S’il a quelque mal pestifere/
Le tout au seigneur il refere/
S’il a quelque fortune adverse/
Il n’a garde quelle l’enverse:
Car pour ceste tentation/
Il croit que cest probation:
Et que Jesus Christ le chastie/
Affin qu’il soit de sa mesgnye:
Comme le feu esprouve l’or/
Aussi faict dieu le bon vouloir.
Du croyant en adversite.
Le varlet.
Maistre vous dittes verite:
Mais parlez bas qu’on ne son oye/
Son le scavoit oyson/ ny oye/
Ne fut jamais si bien rosty
Que vous seriez.
L’aveugle.
Sot abesty/
Je ne crains point ceulx qui sur l’ame
Nont nul povoir: mais ie reclame
Celuy qui peult ame et corps mettre
Dedans enfer.
Le varlet.
Helas mon maistre/
Son scavoit que vous fussiez tel¬
On ne nous donneroit morcel
De pain: or laissons ces propos/
Leglise a ses clercz et suppotz/
Qui ont prins la charge de nous.
L’aveugle.
Cest baille les brebis aux loups:
Ces suppotz sont tousjourssoubz pos/
Sans payer ny rente nympostz
Au roy: ie n’en suis pas content.
Le varlet.
Maistre/ laissons ce long contend
A disputer aux grandz docteurs/
Qui sont de nous les gouverneurs/
Et les recteurs porteans la charge.
L’aveugle.
Ilz prendre bien nostre descharge:
Cestascavoir d’avoyne et ble/
Et si quelcun a rien emble/
Il sera quitte en leur baillant:
Prebstres ont tout nostre vaillant/
En chandelles/ et en offrandes/
chrestien n’ourrir leurs putains friandes:
Helas/ n’est il nul hieremie
Pour les prescher?
Le varlet.
Je nyray mye
Je y pourroys bien laisser la peau¬
Et auroys tort d en faire appeau.
Car mon appeau rien ne vauldroit:
Contre injustice/ ne vault droict.
Chrestiente. Pausa.
Mes membres seront entaillez:
Ca ung cousteau pour me grever/
Mes bras selon en sang touillez:
Je les voy d’un cousteau crever.
Helas ie ne me puis lever/
Je suis morte/ ie n’en peulx plus.
Il me fault ung maillet trouver/
Pour me assommeer quamd au surplus.
Inspiration.
Bene dicite dominus/
Que voicy piteuse maniere:
Il est temps sans attendre nulz
De donner grace.
Peche.
Arriere/ arriere/
Deslogez tost de la barriere:
Que vous n’ayez des coups pour gaige.
Inspiration.
J’approcheray de sa lictiere/
Pour l’ayder maulgre ton visage.
Mauldict Peche cest ton usage/
De tourmenter Chrestientez:
On ten ostera le passage
S’il plaist la divine bonte.
Peche.
Ce breuvage est tout esvente:
Chrestiente/ gardez d’en boire:
Il targera vostre sante/
Et vous causera pis encore.
Chrestiente.
He? que ueult ceste caquettoire/
Je n’en ueulx point/ retirez vous:
Pensez qu’elle le scait bien soire/
D’aporter ce pot pres de nous.
Inspiration.
Beuvez mamye/ il est si doulx.
Peche.
N’en prenez point/ ce n’est quordure.
Inspiration.
Et ie vous prie a deux genoulx:
Beuvez mamye il est si doulx.
Peche.
N en prenez point/ ce n’est quordure.
Chrestiente.
Ha? n’estoit le mal que j’endure/
Mes mains au devant mettroye:
Mais la foiblesse/ et dessouldure/
De mes bras/ trop fort me guerroye.
Inspiration.
Maulgre vous/ devant que men voye/
jous donneray grace en la bouche:
Affin que clerement on voye/
Que peche ment/ et faulx desbouche/
Nota qu’elle luy faict boire par force
quelque doulce liqueur en une fiolle/
et puis elle dit.
Que vous en semble?
Chrestiente.
Grace est doulce.
Inspiration.
Elle est bonne.
Chrestiente.
Je le sens bien.
Inspiration.
Comment vous va?
Chrestiente.
Mon mal sadoulce.
Inspiration.
Que vous en semble?
Chrestiente.
Grace est doulce.
Inspiration.
joulez vous dormir?
Chrestiente.
Je me couche.
Inspiration.
D’ormez fort.
Chrestiente.
Je ne scay combien.
Inspiration.
Que vous en semble?
Chrestienre.
Grace est doulce.
Inspiration.
Elle est bonne.
Chrestiente.
Je le sens bien.
Inspiration.
Or regardez doncques quel bien:
Par grace en foy estes sauvee.
Chrestiente.
Ma teste est ung peu appaisee/
Mon entendement mest rendu:
Je suis de mes maulx advisee/
Et sens que jay beaucoup perdu:
Car maintenant jay bien sentu/
Que Peche par sa punaisie
Mavoit oste force et vertu¬
Par le moyen D’hypocrisie.
Inspiration.
Cest bien congneu ma chere amye
Puis que vostre mal entendez/
Laissez mauvaise compaignie
Et tost le medecin mandez:
Il vous a baille regardez
Maulgre vous ceste grace: affin
Que par election croyez
Estre sauvee en la parfin.
Chrestiente.
O le celeste medecin¬
Que jay eu en contemnement:
jouldra il son pouvoir divin/
Estendre a mon allegement?
Las non: jay peche grandement/
Digne suis de d’amnation/
Jndigne de remission/
Seigneur? uveillez moy visiter:
Et paisible sanation/
Entre mes membres susciter.
Inspiration.
Je men iray luy reciter/
Tout vostre cas/ et ensemble
◊◊◊◊◊ostre urine/ et estat porter:
Il vous aydera/ ce me semble.
Chrestiente.
Or allez mamye a grand amble:
Je vous attendray tandis
Tremblant/ comme la fueille tromble/
En plus grand mal que ie ne dis.
Inspiration. Pausa.
creatureray medecin de paradis:
Jay la grace preparative
A Chrestiente maladive
Confere: selon vostre dire.
Le medecin.
Cest pour garder qu’elle n’empire:
Et bien/ qu’elle operation?
Inspiration.
Elle est en disposition:
Meilleure qu’on ne peult penser/
Grace tantost fit reposer
Chrestiente/ et promptement
La mit en bon entendement:
Parquoy a vous se receummande
Treshumblement/ et vous demande
Gvarison de sa maladie:
Et affin qu’on y remedie/
jous envoye a ung mot final/
Son urine en cest urinal:
S’il vous plaist de la regarder.
Le medecin.
Puis que dieu luy faict demander
Sante/ et que jay son urine
Je luy donneray medecine:
Mais premier ie visiteray
S’on estat/ et si vous diray/
La cause du mal qui la presse:
Tout premierement ie madresse
A voir le general deffault:
Et selon ceste urine il fault
D’ire/ quelle est empoisonnee.
Inspiration.
Ensorcelle/ envenimee
De quel poison?
Le medecin.
Sans fiction:
Du grief venin d’ambition/
Qui luy cause tout ce tourment
Le diable voyant clerement/
Que dieu ha en humilite
Constitue Chrestiente/
Luy a faict ung mortel acueil
D’ambition fille dorgueil:
D’ont est humilite fondue/
Parquoy tantost fut confondue/
Chrestienne perfection/
Et tout par Peche/ et poison¬
Soubz le moyen D’hypocrisie.
Le docteur.
Ambition? Et si l’eglise
Qui est en Chrestiente mise
Comme chief en election/
Faict pechez de diverse guise/
D’ont clercz et prebstres on desprise/
D’ont vient telle imperfection?
Le medecin.
Cest par Peche/ et sa poison.
Le docteur.
Si les espaules/ et les bras/
jestus/ armez/ de gardebras/
Qui font signification
Des nobles gens/ et grandz estatz:
Oppressent les paoures par tas/
D’ont vient si grande oppression?
Le medecin.
Cest par Peche/ et sa poison.
Le docteur.
Si les juges et officiers/
Procureurs/ baillifz/ et greffiers/
Par traffique/ et seduction/
Comme les mains a doigtz entiers/
Crochetent aux paoures le tiers
De leur bien/ et font extorsion.
Le medecin.
Cest par Peche/ et sa poison.
Le docteur.
Si les moynes et religieux/
Qui sont les costez/ et le creux/
Par charnelle corruption/
Sont lubriques et scandaleux/
Pervers et avaricieux/
Pleins de toute confusion?
Le medecin.
Cest par Peche/ et sa poison.
Le docteur.
Et si les quattre mendiantz
Lesquelz sont d’aultruy mes disantz/
En pleine predication:
Sans labourer ont les grandz blans/
Tant les gris/ que les noirs/ et blans:
D’ont vient telle acquisition?
Le medecin.
Cest par Peche/ et sa poison.
Le docteur.
Se adventuriers/ et francz taulpins/
Pipeurs/ volleurs, happelopins/
De sang font grande effusion/
Et si n’en sont de nulz reprins/
Les gensdarmes y sont comprins:
D’ont vient telle incorrection?
Le medecin.
Cest par Peche/ et sa poison.
Le docteur.
Sy aujourdhuy on rompt la loy
Du pape: de mauvais alloy/
On est mis bien tost en prison/
Mais non pour transgresser la foy/
Et loy de Christ/ souverain Roy:
D’ont vient telle transgression?
Le medecin.
Cest par Peche/ et sa poison.
Le docteur.
Si les bourgeoys et les marchanrchantz/
Qui sont les cuisses: sont marchanrchantz
En fraude/ et en deception/
Et par usure surmarchantz/
En destruisant les gens des champs:
D’ont vient telle destruction?
Le medecin.
Cest par Peche/ et sa poison.
Le docteur.
Si les ouvriers/ et mechaniques:
Qui sont comme jambes iniques/
Font en leur operation
Tromperies/ dolz/ et traffiques/
S’elon leurs mestiers domestiques/
Excusans cauillation?
Le medecin.
Cest par Peche/ et sa poison.
Le docteur.
Si les laboureurs/ et censiers/
Trompent leurs maistres tres fortonsiers/
En demandant dilation:
Et retiennent plusieurs quartiers/
Par menteries a leurs rentiers/
Et sont pleins d’autre abusion?
Le medecin.
Cest par Peche/ et sa poison.
Le docteur.
Si l’hermite en son hermitage:
Soubz ung habit de bigottage/
Est plein de crapulation/
Sans seruir dieu de bon courage:
Mais d ung esprit tel quel/ volage:
D’ont vient telle idevotion?
Le medecin.
Cest par Peche/ et sa poison.
Le docteur.
Si pour annonceer L’evangile/
On est roty dessus la grisle/
ieeu qu’en elle est salvation:
Au vray croyant sans fiction:
Et celuy qui presche oraisonrgile/
Est dit homme sage et habile/
D’ont vient cela/ et la raison?
Le medecin.
Cest par Peche/ et sa poison.
Le docteur.
Si l’homme est malade en la teste/
Ou tourmente de grand tempeste/
Pourquoy va il hors sa maison?
Pour adorer los d’ une beste:
signifieu que a Jesus seul il compeste/
D’ont vient telle adoration?
Le medecin.
Cest par Peche/ et sa poison.
Le docteur.
Si bigottes/ et papelars/
En secret font leurs raliars/
Puis apres fornication
argent quester doubles et liars:
Et si sont mocqueurs et raillars/
D’ont vient la simulation?
Le medecin.
Cest par Peche/ et sa poison.
Le docteur.
Qvand prebstres sont incontinentz/
A chastete non pertinentz/
Ou les gentz de religion/
Pourquoy les tient on es conventz
Sans marier comme aultres gentz/
D’ont vient/ la prohibition?
Le medecin.
Cest par Peche/ et sa poison.
Le docteur.
Pourquoy deffend on de manger
En ung certain temps de la chair:
signifieu qu’on se remple de poisson/
Et qu’on en peult bien dispenser/
Qvant on ueult argent desbourser:
D’ont vient la dispensation?
Le medecin.
Cest par Peche/ et sa poison.
Et pour briefve conclusion
Peche mortel/ est seule source/
Qui faict en ce monde resource
De tout mal/ et infection/
Orgueil a faict destruction/
D’humilite. Et avarice/
(Qui est la racine de tout vice)
A mis a sac dame largesse.
D’iligence meurt par paresse.
Luxure destruict continence.
Presumption pert esperance.
Envie est contraire a amour.
Et blaspheme sans nul sejour/
Faict la guerre a l’honneur de dieu:
Par ainsi peche en tout lieu/
De tout mal est cause et racine.
Le docteur.
Helas donnez y medecine:
jous estes seul qui guarissez
Ceulx a qui grace eslargissez/
De vous tout seul nous vient salut.
Le medecin.
Encore n’est point revolut
S’on estat specialement:
Il fault noter premierement
Que hypotase et supersistence
De lurine/ a bonne evidence
Ce monstre la digestion/
Avoir bonne operation/
Et chaleur au foye et au coeur/
Cela mitigue la rigueur
Du venin: Car Chrestiente
Tousjours en foy/ et charite/
Et esperance/ ha permanence
Cest hypotase et apparence/
Monstrant qu’elle ne doibt mourir.
Inspiration.
◊◊◊◊◊veillez nous donc bien tost ouvrir/
Ou le tient le mal qu’elle porte.
Le medecin.
A ce faire ie me transporte:
Et ueulx selon les troys parties
Qui sont en lurine departies/
(Cest la haulte/ moyenne et basse)
Declarer le mal qui la lasse.
Je trouve en la partie haulte
De lurine/ une grande faulte:
Car le cercle qu’on dit nephile/
Qui est aux medecins facile:
Est trop gras et trop enflamme/
Estincellant/ et allume:
Cela d’enotte que le chief
Et cerueau est plein de meschief.
Hebete/ trouble/ et tout las.
Inspiration.
Qui est le chief?
Le medecin.
Sont les prelatz/
Des chrestiens/ entendez vous?
Inspiration.
Les prelatz? voire/ mais dictes nous
Selon que monstre ceste urine
Quelle maladie y domine:
Et comment on y peult pourvoir?
Le medecin.
Au chief y a pour dire voir
argent gros et merveilleux caterre/
Qui le faict cliner jusque a terre:
Cest lamour des biens terriens/
Car les prelatz ne deussent riens
Preferer au bien celestin/
Mais puis que Peche par venin
D’avarice les infecta:
Chascun de eulx le coeur infect a/
En desirant les biens du monde.
Le docteur.
Cest donc le caterre immunde/
Qui les a faictz simoniacles/
rieendantz le dieu des tabernacles/
S’acrileges/ larrons agus/
S’ectateurs de Simon magus/
Qvon doibt dire plus priapistes/
Bacchanaliens/ et papistes/
rieeneriens/ gentz de Sodomes/
Que l’on ne doibt sainctz/ et preudhommes.
L eglise est par eulx divisee:
Chascun de eulx y prent sa havee:
Lung entre par barat et force/
L’autre/ par noblesse l’efforce:
Lung crochette l’huys par proces/
L’autre/ par dons y a acces:
Lung vend les dignes sacrementz/
Et l’autre donne a garnemens/
Macquereaux/ putains/ et bastardz:
argentoila comment ilz sont espars/
Les biens des paoures chrestiens/
Le riche a tout/ le paoure riens.
Aucuns soubz la couleur et tiltre
De l’evangile/ ou de l’epistre
Recoyvent des gros benefices/
Des dignitez/ et des offices/
Procedantz du bourbier Romain:
Non obsant qu’il leur soit certain/
Que telz biens sont tres manifeste acquis/
Comme danathemat conquis:
Mais soubz couleur evangelique/
Ilz entendent a leur practique:
Car quand ilz les ont attrappez/
Ilz sont tellement aggrippez/
Entre leurs mains qu’on ne les peult
Ravoir/ et tirer quand on ueult:
Or devant les avoir receuz/
Ilz disoient que bien repeuz
En seroient les fameliques:
Mais premiers les evangeliques/
Et annonciateurs d’icelle.
Affin que leur mal ie ne celle/
Je vous diray que cest qu’ilz font.
(Apres que tant de bien ilz ont)
Certainement ilz ont grand honte
De l’evangile: et n’en font conte/
Fors (par adventure) en secret:
Disantz: qu’il fault estre discret/
Et eviter le grand scandale/
Qu’il vient d’en disputer en salle/
Ou en public devant les gentz/
Mais/ ains qu’ilz fussent faictz regentz/
Des eveschez dont ont pecune:
Ou ains d’avoir office aucune/
Tousjours avoient Christ en la bouche:
Mais en apres nulz de eulx ny touche/
Son y touche/ cest froidement,
Par maniere d’acquittement/
Et avec gentz a eulx semblables.
Helas/ ilz sont faictz dissemblables
A eulx mesmes par avarice:
Ilz font la court/ au fort/ et riche/
Et les paoures sont mis dehors
Desquelz ilz estoient consors/
D’omestiques/ et familiers/
Avarice en faict par milliers/
Aujourdhuy nyer L’evangile:
Car tel qu’il souloit en la ville
(Devant avoir du bien) prescher:
A bien grand peine/ ose il cracher/
De paour qu’il ne soit dit qu’il est
De Jesus christ: voyla que cest.
Pensez bien messieurs les paulistes/
Ce que par les evangelistes/
Il est escript de contemner
Les biens/ qui font l’homme d’amner:
Ne abhorrez pas les fugitifz/
S’ecourez aux paoures captifz/
jous ne le faictes point a l’homme:
Mais a Jesus qui dit en somme:
Qvod fecistis his pusillis/
Mihi certe hoc fecistis/
Les pusilles sont domestiques
De la foy: qu’on dit heretiques/
A tort: et qui ont tout perdu/
Pour ensuyvir Jesus tout nud/
Pour verite en droit tenir/
Et la saincte foy soustenir/
Les pusilles sont diseteux/
Qui nont point vaillant dix estoeux:
Non point ces gros panceuz caphars.
Le medecin.
Par ce catarre en toutes pars/
Chrestiente est a meschief
Elle n’a plus sante au chief/
Dequoy sont ses yeulx aggravez
Tous chassieux/ et moult grevez
Par non scavoir/ et ignorance/
Que luy cause telle grevance/
Ses oreilles/ et ses oyes/
Sont fermees/ et assourdies/
Sans ouyr l’exhortation/
De saincte predication:
Et ses mains sont toutes punaises/
Puantes comme les punaises/
Sans discretion odorer/
Et sans ung seul dieu adorer/
S’a langue est en perplexite/
Et ne peult bien en verite
Parler pertinente doctrine:
Sa face palle/ et meigre mine/
Bigle oeil/ a regarder mal ample/
Car elle monstre malle exemple.
Aussi le chief au corps ne envoye/
Par le col rien qui le pourvoye/
Brief/ le chief est moult agite.
Bon oeuvre.
Helas/ helas Chrestiente/
Que vous endurez de moleste:
On dit: que le mal de la teste
Faict tout le corps mal se porter/
Et par ce point on doibt noter/
Que si le monde faict du mal/
Cela prouient du capital:
Cest du clerge n’en doubtez pas/
Qui vit sans raison/ ne compas/
Remply de tous pechez difformes/
Pompes/ et abuz multiformes/
argentoila que nous faict le clerge.
Le medecin.
Tout ce mal sera descharge/
Quelque jour par force/ ou douleur.
Apres ie voy une rougeur/
Tout au milieu de son urine/
Signifiant mal de poictrine/
Despaules/ de bras/ doigz/ et mains:
Lequel Peche par ses venins
Luy cause: affin que trop la blesse.
Le docteur.
Qui sont ces membres?
Le medecin.
Cest noblesse.
Qui nous blesse en tous estas/
Laquelle destruict a grand tas
Les paoures gens laborieux.
Le docteur.
Et qui sont les bras furieux/
Ayantz part a ces maulx modernes?
Le medecin.
Ce sont les princes subalternes.
Les mains sont enseignes certaines/
Chevestains/ prevostz/ cappitaines/
Et les mains sont des doigz fournies/
Qui sont bandes/ et compagnies/
Tant d’hommes d’armes/ que d’archiers/
De francz taulpins/ de adventuriers/
Qui remplis de crudelite/
Ont tant battu Chrestiente/
Qui l’ont destruicte et affollee.
Inspiration.
Helas/ ilz l’ont deschevellee:
Cest par Peche que tout prouient.
Le medecin.
Proceder oultre il me convisent:
Par lurine iuger du creux
Ha? qu’il y a de maulx accreux/
L’estomach qui doibt digerer/
Toute viande/ et conferer
A tous menbres chascun leur part:
Ce porte mal/ car il espart
Desordonnement son office.
Bon oeuvre.
Aussi font ceulx de la justice:
Qui ont l’estomach corrompu/
Refroide/ lasse/ rompu/
Car les juges souvent auallent/
Les gras morceaux/ qui peu leur vallent:
Et souvent cela les empesche/
D’expedier juste despesche
Aux paoures gens qui ont bon droict:
Et puis/ l’estomach est si froid/
Que justice ne regne plus.
Le medecin.
S’elon ceste urine au surplus:
Son fiel est par trop enflamme/
Et son poulmon est entame/
D’ont a grand peine elle respire/
La ratte pourrit/ et empire/
Les entrailles sont es vuydees/
Et le ventre a dures undees/
Et ses reins sont pleins de gravelle:
Parquoy/ en brief ie vous revelle
Chrestiente a la rigueur/
N’a plus rien de sain que le coeur:
Et ceste urine en verite/
Monstre/ que au senestre coste
Sourt une grosse pleuresie.
Bon oeuvre.
Jesus qu’est ce?
Le medecin.
Cest heresie.
ieoicy ou gist tout le dangier/
Legierement la fault saigner:
Affin que le sang precieux/
Ne soit du pestilentieux/
Gaste.
Bon oeuvre.
Las/ qu’on y remedie.
Le medecin.
La source vient ie vous affie:
De ces vendeurs de sacrementz/
Et de ces porteurs dossementz/
Des pardonneurs et des cagotz/
Des argumentz/ et des ergotz
De ces docteurs contemplatifz/
Illuminez/ mais potatifz/
Ausquelz y fault vin theologal
Devant trouver leur sens moralz:
Par l’essusdictz vint heresie/
Hardis/ suyvantz leur frenaisie/
Et affermantz sans avoir texte
Plusieurs notables de leur teste/
Contraires a la loy divine/
Par leur sophistique doctrine
Et puis ilz ont tant faict de gloses/
(Ausquelles sont erreurs encloses)
Quilz ont a la lettre adjouste/
Et du vray texte tant oste/
Qu’ilz ont destruict l’intelligence/
Du sainct esprit par violence.
Item ilz ont mis tous leurs cures/
A vendre et achepter des cures/
Tellement qu’on a rien a Romme/
Sans payer d’argent une somme.
Procedons en autre matiere
Sans en rien laisser au derriere:
Apres les places cerebrines/
Pectorales/ et intestines/
Et regions superieures/
De lurine/ aux inferieures
rieenons: ha? quelles sont masisses/
Et noires/ il fault que les cuysses/
Jambes/ et piedz ayent travail
Tout jusques au bout de l’orteil:
Lurine le donne a entendre.
Bon oeuvre .
Ha/ uveillez nous ung peu apprendre/
Que d’enottent les cuysses ambes/
Aussi les deux piedz.
Le medecin.
Cuisses/ jambes/
Et les piedz sur terre marchantz/
D’enottent bourgeoys/ et marchans/
Et laboureurs. Les propos portent
Les hommes ou ilz se transportent
Et soustiennent le pesant faiz
Du corps: quamd ilz sont bien refaiz:
Car bourgeoisie/ et marchandise/
Et labeur/ soustiennent l’eglise.
Et toute justice et noblesse.
Bon oeuvre.
Je vous prie/ quel mal blesse
Les premiers/ les secondz/ et tiers?
Le medecin.
Les bourgeoys/ et les gros rentiers/
Par peche/ dont ilz font coustumes/
D’ont cuysses pleines d’apostumes:
Les marchans/ par mauvaises meurs
Sont jambes enflees d’humeurs:
Les cuysses ont des pourritures/
Et les jambes ont des fistures/
Et des mules/ car laboureux
Sont fins/ frettez/ raddes coureux/
Et pleins de toute faulsete.
Bon oeuvre.
O que voila tout bien notte
Lurine/ et toutes ses parties/
Cest bien iuge des maladies
De Chrestiente languissante:
Reste/ que vostre main puissante
Luy rende sa sante pristine.
Le medecin.
Pour ordonner la medecine:
Il fault sur ce pas adviser.
Premierement il fault viser¬
A rendre paix et unite/
Aux membres de Chrestiente/
Et que tout soit bien reforme
En tous estatz/ et conforme
A Jesus christ sans plus tarder.
Inspiration.
Il ne fault plus que regarder
Par quel bout vous commencerez.
Le medecin.
Elle a eu comme vous scavez
Grace/ qui fut preparative:
Maintenant pour la purgative/
La parolle luy porterez/
Et par la foy la purgerez:
Mais premier quand a legestive/
Ha elle chambre assez aysive?
Or dittes moy?
Inspiration.
N’enny pour vray.
Le medecin.
A ce poinct la/ ie pourverray
Pour iecter du venin l ordure:
Affin d’en faire entiere cure/
Et pour la guarir a ma guise/
Mener la fault en saincte eglise/
Hors laquelle/ nul n’a salut:
Cest l’espouse/ qui tant valut
Que le filz de dieu l’espousa:
Et laquelle pour espouse a/
Elle se doibt regir par foy:
Et par l’evangile et la loy
De Jesus Christ/ non par l’humaine
Tradition/ en quoy l’ung meine
Dung coste/ et l’autre de l’autre/
Ne laisse point Christ/ pour ung autre
Sa parolle/ pour tout certain
Est l’esprit de vie/ et le pain¬
Pour nourrir la Chrestiente:
Et nul tant soit il hault monte
Ny doibt messer de qui pro quo¬
D’humain scavoir.
Bon oeuvre.
Ego credo:
Mais ordonnez cy en commune
La medecine a ung chascun
S’elon sa propre infirmite/
D’on estat et sa qualite/
Et baillez pour tout nostre affaire
De largent pour l’apoticaire/
Car chascun vit de son mestier.
Le medecin.
venira/ tu n’en as point de mestier
Il te sera baille pour neant.
Bon oeuvre.
Sire/ escrivez tout maintenant
La recepte pour sa sante.
Le medecin.
Or notez ce bon recipe/
Je l’escriray icy en forme:
Il fault avoir la langue d’homme/
Langue de lyon/ et de boeuf
Et langue d’aigle, doulx et souef:
Puis tout passer par ung passot.
Bon oeuvre.
Ce beau recipe n’est pas sot:
Mais dittes nous ce qu’il d’enotte.
Le medecin.
Langue d’homme sainct Matthieu notte:
Laugue de lyon cest sainct Marc/
Langue de boeuf avec le marc/
Pour sainct Luc/ vaisseau de dieu miste.
Laigle pour Jehan l’evangeliste:
Ces langues vous d’estremperez/
En bon vin blanc/ que baillerez
A boire a la Chrestiente.
Bon oeuvre.
Du vin le significate/
Dictes monsieur le Medecin?
Le medecin.
Il signifie amour divin/
Lamour qu’on doibt avoir a dieu/
Grace et pardon n’auront point lieu/
Au corps de la Chrestiente:
Si les membres en charite/
Ne sont par doulx accordz unis.
Bon oeuvre.
Seigneur/ ie feray tous voz ditz/
Et men iray vers Bon scavoir,
Mais il fault tout premier scavoir
En quel lieu delivre en la ville.
Le medecin.
En la rue de saincte Bible:
Cest a l’enseigne de la croix.
Bon oeuvre.
Je le voy la comme ie crois,
Cest luy que joy ainsi chantant.
Bon scavoir l’appoticaire.
Tant que vivray/ en eage florissant/
Je seruiray le seigneur tout puissant/
En faisant ditz et chansons par accordz:
Le vieil serpent ma tenu languissant/
Mais Jesus christ/ m’a faict resjouyssant/
En exposant pour moy son sang et corps.
S’on alliance: Cest ma fiance.
Il est tout mien/ Je suis tout sien/
Fy de tristesse: Dive liesse/
Puis qu’en mon dieu/ a tant de baien.
Bon oeuvre.
S’auve soyez par le moyen
De Jesus christ/ et de sa grace.
Bon scavoir.
Et puis que fault il que ie face/
Je suis prest y ne fault que dire.
Bon oeuvre.
Par le commandement du mire/
Il fault faire ce recipe.
Bon scavoir.
Il me semble estre anticipe:
Cest ung signe que le malade
Est moult grefve d’une salade/
Qu’il ha mange. Le medecin?
Bon oeuvre.
Le medecin est tout divin:
Cest Jesus Christ de nazareth.
Bon scavoir.
Il fault faire donc ung iullep:
Comme il appert par l’ordonnann.
Bon oeuvre.
Avant/ Bon scavoir qu’on savance
Durant qu’avons temple oportun.
Nota qu’il fault une estamine/ et feindre de
passer quelque liqueur/ et la mettre en une fiolle.
Bon scavoir.
Il conviient le tout en commun¬
Passer parmy une estamine:
Affin que bien on examine
La parolle de dieu bien clere:
J’ay pour fournir a ce mistere
L’estamine de bon conseil/
Or passons.
Bon oeuvre.
Dieu quel appareil?
La parolle se clarifie.
Bon scavoir.
Ce faict mon ie vous certifie:
Mais quoy/ passons la plusieurs foys:
Cest une chose de grand poix/
Et de grand pris trop plus que digne:
Mettez la main a l’estamine
De bon conseil/ et tenez fort.
Bon oeuvre.
A la passer ie faiz effort/
Passons: passons/ passe/ rapasse.
Bon scavoir.
Passons/ passons.
Bon oeuvre.
Passe rapasse/
La parolle soit bien passee.
Bon scavoir.
Chrestiente fut tres pue:
Sans avoir ceste medecine.
Bon oeuvre.
La parolle de dieu insigne/
Restituera toute sante/
A ce coup a Chrestiente/
Par le moyen de Jesus Christ.
Bon scavoir.
D’espechez vous/ cest assez dit
Allons luy donc bien tost porter/
Si vous le voulez emporter/
La voila dedans la fiole.
Bon oeuvre.
Ce recipe de la parolle/
Que Chrestiente doibt avoir:
Luy fera sa sante ravoir/
Et la guarira de ses maulx.
Peche.
Haro/ voicy de grandz assaulx/
Jay tout perdu/ en champ et ville
Son va represcher l’evangile:
Qui est la parolle de dieu/
infise es sainctz: luc/ marc/ ieham/ matthieu.
Sainctstihrestiente la recoit
Sur toute chose il me meschoit:
Mais ie ne cesseray jamais/
De l’empescher par les mauvais:
Et d’en faire turbation.
Bon oeuvre.
joicy la propre mansion/
Ou Chrestiente gist au lict:
Mais ce n’est rien qui n accomplist.
Chrestiente ma doulce amye:
Or receuez en chere lye
La parolle de Jesus Christ.
Pour resveiller vostre esperit/
En medecine salutaire.
Chrestiente.
Helas/ et ie le doibz bien faire:
Je ne me puis trop travailler/
Pour ce me uveil humilier
A recevoir la medecine.
Le docteur.
Cest la parolle et la doctrine/
Pour vous guarir ma bonne soeur:
Recevez la en foy de coeur/
Et rendez grace au roy Jesus.
Chrestiente.
Graces vous rendz roy de la sus/
Car vous mavez voulu repaistre/
Des biens qui de vous sont yssus:
Graces vous rendz roy de la sus.
Par mon peche confuse fuz:
Je ne men puis seulle demettre/
Graces vous rendz roy de la sus:
Car vous mavez voulu repaistre/
Des biens qui de vous sont yssus.
D’octeur/ gardez bon la fiolle.
La foy.
Bienheureux est/ qui garde la parolle
De Jesus Christ/ de faict et non par rolle.
Chrestiente tu doibs psalmodier
Par cest escrit/ qui n est faict d’huy ne d’hyer:
Pour ton salut souvent cela recolle.
Esperance.
Ce sainct scavoir auras en ton escolle/
Il adoulcit l’homme marry en colle:
Et qui le ueult souvent estudier/
Bienheureux est qui garde la parolle.
Charite.
Comparaison/ a luy ne sequipolle:
Car ce scavoir/ destruict erreur frivolle:
Contre heresie/ il peult remedier/
Hypocrisie/ aussi repudier.
A celle fut dit/ qui sa voix extolle:
Bienheureux est/ qui garde la parolle.
Il fault chasser peche dehors.
Bon oeuvre.
A ce faire faisons effors/
Par les ieusnes et oraisons:
Que nous faisons toutes saisons/
Sans discerner places ne heures:
Ny conventz/ n aucunes delivres:
Nulles ordres/ nulles rasures/
Nulz nombres/ et nulles mesures/
Nulz jours solennelz/ nulles festes/
Ne ceremonies/ ne gestes/
De corps/ de piedz/ de teste ou dyeulx:
Sortez peche hors de noz lieux.
Houlier/ marauld/ coquin/ infame.
Peche.
Ce seroit a moy grand diffame:
Pour nul oeuvre ne sortiray.
Bon oeuvre.
Par foy uuyder ie te feray:
◊◊◊◊◊illain peche/ au grat/ au grat.
La foy.
Sortez dehors meschant ingrat:
Moy foy en Christ le commandevoir.
Hypocrisie.
Confession ie vous demande/
Car ie men voy rendre l’esprit.
Esperance.
Confessez vous a Jesus Christ:
Sans attendre salut de l’homme.
Hypocrisie.
Je men voy au pape de Romme:
Allons peche/ cest nostre cas.
Charite.
A mauvais ratz/ il fault maulx chatz:
Or uvydez dehors coquinaille.
Hypocrisie.
Il fault donc/ qu’en quelque coing aille:
Mauldicte foy/ cest tout par vous.
La foy.
Je vous romperay tout de coups:
◊◊◊◊◊uydez d’icey dehors bien tost.
Hypocrisie.
Je m en voy a quelque cagot/
Qui blasmera les Chrestiens:
Qui disent que d’eulx ne sont riens/
Attribuantz a Christ leur faict:
Mais j’aray tout bon tost deffaict/
Par mon cagot qui preschera/
Que bon oeuvre les sauvera:
En meritant ung hault degre/
Qvand ilz feront tout a leur gre/
Par supererogation:
D’avoir jure religion/
D’avoir vescu en continence/
Ou gaigne bien grande indulgence/
Pour aucune bonne oeuvre faicte/
Rivantz en familiere secte:
Au nom d’ung sainct d’enominee/
D’ont Chrestiente est mangee:
Mais en la fin il sera mien/
Car Jesus christ n’est son moyen:
Ne son mediateur pour vray.
Bon oeuvre.
Hors du pays vous iecteray
Peche d’amne/ et interdit.
Peche.
De dieu soit Bon oeuvre maudict/
Je m’en revoys aux ors paludz/
Avecques Sardanapalus/
Plonger dedans mes chaulderons/
Puis que prescheurs prescher orrons
L’evangile des chrestiens:
Mauldictz soient ces bibliens/
Qui vont L’evangile prescher:
Mais il leur sera vendu cher/
Car ie les feray tous rostir/
Comme sainct Lavrens le martyr:
Jay faulx semblant/ et papelardise/
Simonie/ et hypocrisie/
Qui prescheront leur Aristote
Contre cest evangile sotte/
Qui me faict perdre mes practiques:
Bibliens ne sont que heretiques/
Contredisans aux loix humaines:
Mais quelque jour de ces sepmaines/
Par moy en seront guerdonnez/
Et des docteurs au feu donnez/
En sa fin de leurs jours vrayement.
Le docteur.
Rivez maintenant sainctement/
Gardez vous bien a l’advenir
De plus a peche consentir:
Ne pechez plus/ uveillez bien faire
Et querez a ung seul dieu plaire
Par dessus tout/ voyla le poinct.
Chrestiente.
Jay en mon coeur ung vers qui poinct
Lequel me mort/ picque et oppresse.
Le docteur.
Affin que cela ne vous blesse/
Soustenez vous dessus la foy/
Esperance que cy ie voy/
Et charite vous ayderont:
Ces vertus avec vous iront
Et osteront ce dur remors.
Christ a purge voz pechez ordz
En son pur sang croyez cela/
Laissez donc passer ce mors la/
Et soyez du tout asseuree/
Que vostre offense est pardonnee
Sans jamais le vous imputer/
Bon oeuvre ne vous fault laisser/
Mais par la foy faire bon fruict/
Car tout arbre sera destruict:
Lequel bon fruict ne produyra
L arbre a bon fruict sauve sera:
Sainct Matthieu le dit en son texte.
Chrestiente.
Puis que jay la foy ie proteste/
De la garder/ et Esperance/
Et si ueulx avoir alliance
A Charite toute ma vie.
Les .iii. vertus ensemble.
Et nous a vous aussi mamye/
Remerciez dieu de bon coeur.
Chrestiente.
Grace vous rendz mon redempteur/
De tous les biens que mavez faict/
◊◊◊◊◊ostre parolle ma reffaict.
Et a chasse Hypocrisie.
Et de Peche la punaisie/
Bon oeuvre ayez tout maintenant/
Aux paoures gens la main tenant
Et leur faictes du bien huymais
Je ne ueulx plus donner jamais
Rien/ a ces quattre mendians
Certes depuis quattre cens ans
Ilz ont introduict Heresie/
Soubz la couleur D’hypocrisie
En me vedant leurs faulx merites/
Ainsi ont faict ces folz hermites/
Et ces prebstres qui par leur messe/
Mont faict de paradis promesse:
Et toutesfoys il est notoire
Quilz ne font rien/ que d autant boire
Et gourmander: et si nous preschent/
Que quand ilz labourent qu’ilz pecchent
Car leur pape a tous le deffend.
L’aveugle.
De famine le coeur me fend/
Jay tout uuyde ma salouerne.
Bon oeuvre.
Or n allez plus en la taverne/
Voyla bien dequoy vous repaistre.
L’aveugle.
Graces a dieu.
Le varlet.
Allons mon maistre
Jay de l’arthis/ et de la crye/
On ne faict rien qui hault ne crie
A telles gentz.
L’aveugle.
Tays toy Gvillaume/
Et si me donne du duresme
Des avergaulx et du pivot.
Le varlet.
Jen ay du blanc et du clairot/
Duquel vin voulez vous.
L’aveugle.
Du doulx/
Et du plus fort qui pourra estre/
Car pour le vous dire a la lettre/
Je n’ay cure de ces vins moulx/
Le blanc est bon contre la toux
Et le clairet tresxcellent/
Cest ung vin fort et violent
Si doulx qu’il se laisse avaller/
Le blanc est pour faire parler/
Grec et hebrieu tout a la foys.
Le varlet.
Nous avons failly toutesfoys/
De laisser benedicite.
L’aveugle.
D’esprit l’ay dit en verite/
Devant mestre assis a la table.
Le varlet.
D’esprit en coeur? maistre notable/
Cela sent ung peu son luther.
L’aveugle.
Contre tes ditz ie ueulx lucter/
Car on doit plus chanter d’esprit/
En verite Sainct Paul l’escrit
Que l’on ne faict a pleine voix.
Le varlet.
Souvent ouy prescher l’avoys:
Mais devant dire prou vous face/
Chantons nous deux a Jesus grace.
Sur le chant: Languir my fais.
Graces a dieu soit en ceste journee
Qui nous repaist/ comme ses enfans chers
Sans desservir/ de pain/ de vin/ de chairs/
Et si avons sa bonte offensee.
S’a parolle est viande savoree/
Pour nous nourrir en ces divers sentiers/
Mais que soyons en saincte Foy entiers
Cest viande qui est du ciel donnee.
Par Jesus christ elle est preordonnee/
Aux vrays croyans/ les siens coheritiers.
Or chantons tous/ en harpes et psaultiers
Graces a dieu: par voix bien accordee.
Chrestiente. Pausa.
Pour eviter peche d’ungratitude/
Qui faict retraict et revocation
De tous biensfaictz: mettons cure et estude
A rendre grace/ en grand mansuetude
Au medecin de ma sanation.
Le docteur.
Il a purge toute corruption
De vil peche/ dont estiez infectee:
Puis qu’a cela vous estes affectee/
Avec vous irons tres voulentiers:
Foy/ et Espoir/ vous tiendront compagnie/
Et Charite accomplira le tiers:
Bon oeuvre ira apres par ces sentiers/
Malheureux est qui ung tel compaing nye/
Or salvez le Medecin mamye:
Envers tous est misericordieux/
Approchez vous hardiment de ses lieux.
Chrestiente. Pausa.
◊◊◊◊◊ray medecin des ames/ et des corps/
Graces te rendz de tous tes dons parfaictz
En te priant que tu ne soys recordz
De mes pechez/ salles/ villes/ et ordz/
Moy et les mandes/ par eulx sommes deffaictz/
Perdus/ infectz/ si tu ne nous refaictz/
◊◊◊◊◊veille nous en (medecin) despecher.
Le medecin.
Mamye, allez gardez vous de pecher.
Avec vous ayez ces sainctes dames/
La Foy/ Espoir/ et ferme Charite/
Justice/ et paix/ seront salut aux ames.
Noubliez point de pugnir les blasphemes.
Gouvernez vous tousjours par verite.
Recours ayez a la divinite.
Et en nul autre: or scavoir ie vous fay
Sainsi faictes/ vous navrez morte foy.
Le docteur.
Prenez en gre pardonnant a ieunesse/
Jeu n’est ce pas/ si aucun on y blesse:
Blesse qui veult/ ie ne uveil nul blesser.
Ce ieu moral est pour nous adresser
A Jesus christ/ qui les errantz radresse.
jous avez veu comment peche nous presse
Par sa poison/ et rend l’ame l’adresse,
Mes bons seigneurs/ cest pour commande enseigner.
Prenez en gre.
Chrestiente de follier ne cesse/
Et de resver ainsi que une diablesse:
Mais Jesus Christ la vient medeciner
Par sa parolle/ et bien endoctriner
La remectant en bon sens et liesse.
Prenez en gre.
¶ Nouvellement Imprime a Paris/
par Pierre de vignolle/
demourant en la rue
de la Sor¬
bonne.
1533.
